40 Gr. SALUSTI CRISPI

rex genere, fama atque copiis potens, nunc deformatus
aerumnis, inops, alienas opes expecto, tamen erat maie-
statis Romani populi prohibere iniuriam neque pati quoius-
quam regnum per scelus crescere. verum ego his finibus
eiectus sum, quos maioribus meis populus Romanus dedit,
unde pater et avos meus una vobiscum expulere Sufa-
cem et Karthaginiensis. vostra beneficia mihi erepta sunt,
patres conscripti, vos in mea iniuria despecti estis. eheu
me miserum! huccine, Micipsa pater, beneficia tua eva-
sere, ut‚ quem tu parem cum liberis tuis regnique parti-
cipem fecisti, is potissumum stirpis tuae extinctor sit?
nunquamne ergo familia nostra quieta erit? semperne in
sanguine, ferro, fuga versabitur? dum Karthaginienses in-
columes fuere, iure omnia saeva patiebamur3 hostes ab
latere, vos amici procul, spes omnis in armis erat. post-
quam illa pestis ex Africa eiecta est, laeti pacem agita-
bamus, quippe quis hostis nullus erat, nisi forte quem vos
iussissetis. ecce autem ex inproviso Iugurtha, intoleranda
audacia, scelere atque superbia se ecferens, fratre meo at-
que eodem propinquo suo interfecto, primum eius regnum
sceleris sui praedam fecit, post, ubi me isdem dolis nequit
capere, nihil minus quam vim aut bellum expectantem in
imperio vostro, sicut videtis, extorrem patria, domo, ino--
pem et coopertum miseriis effecit, ut ubivis tutius quam
in regno meo essem. ego sic existumabam, patres con-
scripti, uti praedicantem audiveram patrem meum, qui
vostram amicitiam diligenter colerent, eos multum labo-
rem suscipere, ceterum ex omnibus maxume tutos esse.
quod in familia nostra fuit, praestitit, uti in omnibus bel-
lis adesset vobis3 nos uti per otium tuti simus, in vostra
manu est, patres conscripti. pater nos duos fratres reli-
quit; tertium, Iugurtham, beneficiis suis ratus est coniun-
ctum nobis fore. alter eorum necatus est, alterius ipse
ego manus inpias vix effugi. quid agam? aut quo potis-
sumum infelix accedam? gcneris praesidia omnia extincta
sunt3 pater, uti necesse erat, naturae concessit3 fratri, quem
minume decuit, propinquus per scelus vitam eripuit3 ad-
finis, amicos, propinquos ceteros meos alium alia clades
oppressit3 capti ab Iugurtha pars in crucem acti, pars
bestiis obiecti sunt, pauci, quibus relicta est anima, clausi
in tenebris, cum maerore et luctu morte graviorem vitam
exigunt. si omnia, quac aut amisi aut ex necessariis ad-
vorsa sacta sunt, incolumia manerent, tamen, si quid cx
inproviso mali accidisset, vos implorarem, patres conscripti,

