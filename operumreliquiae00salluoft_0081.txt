BELLUM IUGURTIIINUM. 35

et humana cuncta permiscuit eoque vecordiae processit,
uti studiis civilibus bellum atque vastitas Italiae finem
faceret. sed priusquam huiuscemodi rei initium expediam,
pauca supra repetam, quo ad cognoscendum omnia inlu-
stria magis magisque in aperto sint. bello Punico secundo,
quo dux Karthaginiensium Hannibal post magnitudinem
nominis Romani Italiae opes maxume adtriverat, Masi-
nissa rex Numidarum, in amicitiam receptus a P. Scipione,
oui postea Africano cognomen ex virtute fuit, multa et
' praeclara rei militaris facinora fecerat3 ob quae victis Kar-
thaginiensibus et capto Suface, quoius in Africa magnum
atque late imperium valuit, populus Romanus quascunque
urbis et agros manu ceperat, regi dono dedit. igitur ami-
citia Masinissae bona atque honesta nobis permansit. sed
imperi vitaeque eius finis idem fuit. dein Micipsa filius
regnum solus obtinuit, Mastanabale et Gulussa fratribus
morbo absumptis. is Adherbalem et Hiempsalem ex sese
genuit, Iugurthamque, filium Mastanabalis fratris, quem
Masinissa, quod ortus ex concubina erat, privatum dere-
liquerat, eodem cultu quo liberos suos domi habuit.

6. Qui ubi primum adolevit, pollens viribus, decora
facie, sed multo maxume ingenio validus, non se luxu ne-
que inertiae corrumpendum dedit, sed, uti mos gentis il-
lius est, equitare, iaculari, cursu cum aequalibus certare,
et quom omnis gloria anteiret, omnibus tamen carus esse;
ad hoc pleraque tempora in venando agere, leonem atque
alias feras primus aut in primis ferire, plurumum facere
et minumum ipse de se loqui. quibus rebus Micipsa tam-
etsi initio laetus fuerat, existumans virtutem Iugurthae
regno suae gloriae fore, tamen, postquam hominem adu-
lescentem exacta sua aetate et parvis liberis magis magis-
que crescere intellegit, vehementer eo negotio permotus,
multa cum animo suo volvebat. terrebat eum natura mor-
talium avida imperi et praeceps ad explendam animi cu-
pidinem, praeterea oportunitas suae liberorumque aetatis,
quae etiam mediocris viros spe praedae transvorsos agit;
ad hoc studia Numidarum in Iugurtham accensa, ex qui-
bus, si talem virum dolis interfecisset, ne qua seditio aut
bellum oriretur, anxius erat.

7. His difficultatibus circumventus ubi videt neque per
vim neque insidiis obprimi posse hominem tam acceptum
popularibus, quod erat Iugurtha manu promptus et adpe-
tens gloriae militaris, statuit eum obiectare periculis et eo
modo fortunam temptare. igitur bello Numantino Micipsa,

33

