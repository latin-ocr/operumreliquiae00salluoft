BELLUM IUGURTHINUM. 51

si dediticius est, profecto iussis vostris oboediens erit3 sin
ea contemnit, scilicet existumabitis, qualis illa pax aut
deditio sit, ex qua ad Iugurtham scelerum inpunitas, ad
paucos potentis maxumae divitiae, ad rem publicam damna
atque dedecora pervenerint. nisi forte nondum etiam vos
dominationis eorum satietas tenet, et illa quam haee tem-
pora magis placent, quom regna, provinciae, leges, iura,
iudicia, bella atque paces, postremo divina et humana
omnia penes paucos erant3 vos autem, hoc est, populus
Romanus, invicti ab hostibus, imperatores omnium gen-
tium, satis habebatis animam retinere3 nam servitutem
quidem quis vostrum recusare audebat? atque ego, ta-
metsi viro flagitiosissumum existumo inpune iniuriam ac-
cepisse, tamen vos hominibus sceleratissumis ignoscere,
quoniam cives sunt, aequo animo paterer, ni misericordia
in perniciem casura esset. nam et illis, quantum inpor-
tunitatis habent, parum est inpune male fecisse, nisi deinde
faciundi licentia eripitur, et vobis aeterna sollicitudo re-
manebit, quom intellegetis aut serviundum esse aut per
manus libertatem retinendam. nam fidei quidem aut eon-
cordiae quae spes est? dominari illi volunt, vos liberi
esse, facere illi iniurias, vos prohibere3 postremo sociis
nostris veluti hostibus, hostibus pro sociis utuntur. po-
testne ’m tam divorsis mentibus pax aut amicitia esse?
quare moneo hortorque vos, ne tantum scelus inpunitum
omittatis. non peculatus aerari faetus est, neque per vim
sociis ereptae pecuniae, quae quamquam gravia sunt,
tamen consuetudine iam pro nihilo habentur: hosti acer-
rumo prodita senatus auctoritas, proditum imperium vo-
strum est, domi militiaeque res publica venalis fuit. quae
nisi quaesita erunt, nisi vindicatum in noxios, quid crit
reliquum, nisi ut illis, qui ea fecere, oboedientes vivamus?
nam inpune quaelibet faeere, id est regem esse. neque
ego vos, Quirites, hortor, ut malitis civis vostros perpe-
ram quam reete fecisse, sed ne ignoscendo malis bonos
perditum eatis. ad hoe in re publica multo praestat bene-
fici quam malefici inmemorem esse3 bonus tantummodo
segnior fit, ubi neglegas, at malus inprobior. ad hoc si
iniuriae non sint, haud saepe auxili egeas.“

32. Haec atque alia huiuscemodi saepe dicundo Mem-
mius populo persuadet, uti L. Cassius, qui tum praetor
erat, ad Iugurtham mitteretur eumque interposita fide
publica Romam duceret, quo facilius indicio regis Scauri
et reliquorum, quos pecuniae captae accersebant, delicta

4*

