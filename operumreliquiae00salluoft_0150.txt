104 G. SALUSTI CRIS ΡΙ

omnium morte, confecistis. hae in spe populus Roma-
nus liberos suos ad bellum misit? haec sunt praemia
pro volneribus et totiens ob rem publicam fuso san-
guine? fessus scribundo mittundoque legatos omnis opes
et spes privatas meas consumpsi, quom interim a vobis
per triennium vix annuus sumptus datus est. per deos
inmortalis, utrum censetis me vicem aerari praestare, an
exercitum sine frumento et stipendio habere posse? equi-
dem fateor me ad hoc bellum maiore studio quam eon-
silio profectum 3 quippe qui nomine modo imperi a vobis
accepto, diebus quadraginta exercitum paravi hostisque
in cervicibus iam Italiae agentis ab Alpibus in Hispa-
niam submovi. per eas iter aliud atque Hannibal, nobis
oportunius patefeci. recepi Galliam, Pyrenaeum, Laee-
taniam, Indigetis, et primum inpetum Sertori victoris
novis militibus et multo paucioribus sustinui hiememque
eastris inter saevissumos hostis, non per oppida neque
ex ambitione mea egi. quid deinde proelia aut expe-
ditiones hibernas, oppida excisa aut recepta enumerem?
quando res plus valet quam verba. eastra hostium apud
Sucronem capta et proelium apud flumen Turiam et dux
hostium G. Herennius cum urbe Valentia et exercitu de-
leti satis clara vobis sunt: pro quis, o grati patres, ege· ·
statem et famem redditis. itaque meo et hostium exer-
citui par condicio est3 namque stipendium neutri datur:
victor uterque in Italiam venire potest. quod ego vos
moneo quaesoque ut animadvortatis, neu cogatis neces-
sitatibus privatim mihi consulere. Hispaniam citerio-
rem, quae non ab hostibus tenetur, nos aut Sertorius
ad internecionem vastavimus praeter maritumas civitates,
quae ultro nobis sumptui onerique. Gallia superiore anno
Metelli exereitum stipendio frumentoque aluit, et nune ma-
lis fructibus ipsa vix agitat. ego non rem familiarem
modo, verum etiam fidem consumpsi. reliqui vos estis3 qui
nisi subvenitis, invito et praedicente me, exercitus hinc et
eum eo omne bellum Hispaniae in Italiam transgredientur.

ORATIO MACRI TR. PL. AD PL.

Si, Quirites, parum existumaretis, quid inter ius a
maioribus relictum vobis et hoe a Sulla paratum servitium
interesset, multis mihi disserendum fuit, docendique, quas
ob iniurias ct quotiens a patribus armata plebes secessisset

