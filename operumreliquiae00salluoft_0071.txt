CATILINA. 25

rum numero esset. ita illi, quibus Damasippi mors lae-
titiae fuerat, paulo post ipsi trahebantur3 neque prius finis
iugulandi suit quam Sulla omnis suos divitiis explevit. at-
que ego haec non in M. Tullio neque his temporibus ve-
reor, sed in magna civitate multa et varia ingenia sunt.
potest alio tempore, alio consule, quoi item exercitus iu
manu sit, falsum aliquid pro vero eredi3 ubi hoe exemplo
per senatus decretum consul gladium eduxerit, quis illi
finem statuet aut quis moderabitur? maiores nostri, P. C„
· neque consili neque audaciae umquam eguere, neque illis
superbia obstabat, quo minus aliena instituta, si modo
proba erant, imitarentur. arma tela atque militaria ab
Samnitibus, insignia magistratuum ab Tuscis pleraque
sumpserunt: postremo quod ubique apud socios aut hostis
idoneum videbatur, cum summo studio domi exequeban-
tur, imitari quam invidere bonis malebant. sed eodem illo
tempore, Graeciae morem imitati, verberibus animadvorte-
bant in civis, dc condempnatis summum supplicium sume-
bant. postquam res publica adolevit et multitudine civium
factiones valuere, circumvenire innocentes, alia huiusce-
modi ficri coepere, tum lex Porcia aliaeque leges paratae
sunt, quibus legibus exilium dampnatis permissum est. ego
hanc causam, P. C., quo minus novom consilium capiamus,
in primis magnam puto. profecto virtus atque sapientia
maior in illis fuit, qui ex parvis opibus tantum imperium
fecere quam in nobis, qui ea bene parta vix retinemus.
placet igitur eos dimitti et augeri exereitum Catilinae? mi-
nume, sed ita censeo: publicandas eorum pecunias, ipsos
in vinculis habendos per municipia, quae maxume opi-
bus valent3 neu quis de his postea ad senatum referat
neve cum populo agat3 qui aliter fecerit, senatum cxi-
stumare eum contra rem publicam et salutem omnium
facturum.“

52. Postquam Caesar dicendi finem fecit, ceteri verbo
alius alii varie adsentiebantur: at M. Porcius Cato roga-
tus sententiam huiuscemodi orationem habuit. „Longe mihi
alia mens est, P. C., quom res atque pericula nostra con-
sidero, et quom sententias nonnullorum ipse mecum re-
puto. illi mihi disseruisse videntur de poena eorum, qui
patriae, parentibus, aris atque focis suis bellum paravere3
res autem monet cavere ab illis magis quam, quid in illos
statuamus, consultare. nam cetera maleficia tum perse-
quare, ubi facta sunt3 hoc nisi provideris nc accidat, ubi
evenit, frustra iudicia inplores3 capta urbe nihil fit reliqui

