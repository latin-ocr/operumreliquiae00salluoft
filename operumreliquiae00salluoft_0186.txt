140 PSEUDOSALUSTI

tus, furibundus atque amens alienata mente feraris. nam-
que mihi pro vero constat omnium mortalium vitam divino
numine invisier3 neque bonum neque malum facinus quoi-
usquam pro nihilo haberi, sed ex natura divorsa praemia
bonos malosque sequi. interea forte ea tardius procedunt:
suus quoique animus ex conscientia spem praebet.

Quodsi tecum patria atque parentes possent loqui,
scilicet haee tibi dicerent: o Caesar, nos te genuimus sor-
tissumi viri, in ‘optuma urbe, decus praesidiumque nobis,
hostibus terrorem! quae multis laboribus et periculis
ceperamus, ea tibi nascenti eum anima simul tradidimus,
patriam maxumam in terris, domum familiamque in patria Α
clarissumam, praeterea bonas artis, honestas divitias, po-
stremo omnia honestamenta pacis et praemia belli. pro
his amplissumis beneficiis non flagitium a te neque ma-
lum facinus petimus, scd utei libertatem evorsam restituas
qua re patrata, profecto per gentis omnis fama virtutis
tuae volitabit. namque hae tempestate tametsi domi mili-
tiaeque praeclara facinora egisti, tamen gloria tua cum
multis viris fortibus aequalis cst: si vero urbem amplis-
sumo nomine et maxumo imperio prope iam ab occasu
restitueris, quis te clarior, quis maior in terris fuerit?
quippe si morbo iam aut fato huie imperio secus accidat, ’
quoi dubium est, quin per orbem terrarum vastitas, bella,
caedes oriantur? quodsi tibi bona lubido fuerit patriae
parentibus gratificandi, postero quoque tempore, re pu-
blica restituta, super omnis mortalis gloria magna tuaque
unius mors vita clarior erit. nam vivos interdum fortuna,
saepe invidia fatigat: ubi anima naturae cessit, demptis
obtrectatoribus, ipsa sc virtus magis magisque extollit.
quae mihi utilia factu visa sunt quaeque tibi usui fore
credidi, quam paucissumis potui, perscripsi. ceterum deos
inmortalis optestor, uti, quocunque modo ages, ea rcs tibi
reique publicae prospere eveniat.

G. SALUSTI CRISPI UT INSCRIBITUR IN
M. TULLIUM CICERONEM ORATIO.

Graviter ct iniquo animo maledicta tua paterer, M. Tulli,
si te scirem iudicio magis quam morbo animi petulantia
ista uti3 sed quoniam in tc neque modum neque mode-
stiam ullam animadverto, respondebo tibi: ut, siquam
maledicendo voluptatem cepisti, cam male audiendo amittas.

