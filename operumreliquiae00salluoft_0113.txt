 

BELLUM IUGURTIIINUM. 67

Romanis fieret, ipse per condiciones ad supplicium tra-
deretur.

62. Is, ubi primum oportunum fuit, Iugurtham anxium
ac miserantem fortunas suas accedit3 monet atque lacru-
mans obtestatur, uti aliquando sibi liberisque et genti Nu-
midarum optume meritae provideat, omnibus proeliis sese
victos, agrum vastatum, multos mortalis captos, occisos,
regni opes conminutas esse3 satis saepe iam et virtutem
militum et fortunam temptatam3 caveat, ne illo cunctante
' Numidae sibi consulant. his atque talibus aliis ad dedi-
tionem regis animum inpellit. mittuntur ad imperatorem
legati, qui Iugurtham imperata facturum dicerent ac sine
ulla pactione sese regnumque suuni in illius fidem tradere.
Metellus propere cunctos senatorii ordinis ex hibernis ac-
cersi iubet, eorum et aliorum, quos idoneos ducebat, con-
silium habet. ita more maiorum ex consili decreto per
legatos Iugurthae imperat argenti pondo ducenta milia,
elephantos omnis, equorum et armorum aliquantum. quac
postquam sine mora facta sunt, iubet omnis perfugas vin-
ctos adduci, eorum magna pars, uti iussum erat, adducti,
pauci, quom primum deditio coepit, ad regem Bocchum
in Mauretaniam abierant. igitur Iugurtha, ubi armis viris-
que et pecunia spoliatus est, quom ipse ad imperandum
Tisidium vocaretur, rursus coepit flectere animum suum
et ex mala conscientia digna timere. denique multis die-
bus per dubitationem consumptis, quom modo taedio re-
rum advorsarum omnia bello potiora duceret, interdum
secum ipse reputaret, quam gravis casus in servitium ex
regno foret, multis magnisque praesidiis nequidquam per-
ditis, de integro bellum sumit. et Romae senatus de pro-
vinciis consultus Numidiam Metello decreverat.

63. Per idem tempus Uticae forte G. Mario per ho-
stias dis supplicanti magna atque mirabilia portendi ha-
ruspex dixerat3 proinde, quae animo agitabat, fretus dis
ageret, fortunam quam saepissume experiretur, cuncta
prospere eventura, at illum iam antea consulatus ingens
cupido exagitabat, ad quem capiundum praeter vetusta-
tem familiae alia onmia abunde erant, industria, probitaSâ€š
militiae magna scientia, animus belli ingens, domi modi-
cus, lubidinis et divitiarum victor, tantummodo gloriae avi-
dus. sed is natus et per omnem pueritiam Arpini altus,
ubi primum aetas militiae patiens fuit, stipendiis faciundis,
non Graeca facundia neque urbanis munditiis sese exer-

cuit3 ita inter artis bonas integrum ingenium brevi adolevit.
. 5*

