8 G. SALUSTI CRIS ΡΙ

praemia coniurationis docere. ubi satis explorata sunt quae
voluit, in unum omnis convocat, quibus maxuma necessi-
tudo et plurimum audaciae inerat. eo convenere senatorii
ordinis P. Lentulus Sura, P. Autronius, L. Cassius Lon-
ginus, G. Cethegus, P. et Servius Sullae, Servi filii, L.
Vargunteius, Q. Annius, M. Porcius Laeca, L. Bestia, Q.
Curius 3 praeterea ex equestri ordine M. Fulvius Nobilior,
L. Statilius, P. Gabinius Capito, G. Cornelius3 ad hoe
multi ex coloniis et municipiis, domi nobiles. erant prae-
terea conplures paulo occultius consili huiusce participes
nobiles, quos magis dominationis spes hortabatur quarn
inopia aut aliqua necessitudo. ceterum iuventus pleraque,
sed maxume nobilium, Catilinae inceptis favebat3 quibus
in otio vel magnifice vel molliter vivere copia erat, incerta
pro certis, bellum quam pacem malebant. fuere item ea
tempestate qui crederent M. Licinium Crassum non igna-
rum eius consili suisse3 quia Gn. Pompeius invisus ipsi
magnum exercitum ductabat, quoiusvis opes voluisse con-
tra illius potentiam crescere, simul confisum, si coniuratio
valuisset, facile apud illos principem se fore.

18. Sed antea item coniuravere pauci contra rem publi· ,
cam, in quibus Catilina fuit; de qua quam verissume po-
tero, dicam. L. Tullo et Μ’. Lepido consulibus, P. Au-
tronius et P. Sulla designati consules, legibus ambitus
interrogati poenas dederant. post paulo Catilina, pecunia-
rum repetundarum rem, prohibitus erat consulatum petere,
quod intra legitumos dies profiteri nequiverit. erat eodem
tempore Gn. Piso, adulescens nobilis, summae audaciae,
egens, factiosus, quem ad perturbandam rem publicam in-
opia atque mali mores stimulabant. cum hoc Catilina et
Autronius circiter nonas Decembris consilio communicato
parabant in Capitolio kalendis Ianuariis L. Cottam et L.
Torquatum consules interficere, ipsi fascibus conreptis Pi-
sonem cum exercitu ad obtinendas duas Hispanias mit-
tere. ea re cognita, rursus in nonas Februarias consilium
caedis transtulerant. iam tum non consulibus modo, sed
plerisque senatoribus perniciem machinabantur. quodni
Catilina maturasset pro curia signum sociis dare, eo die
post conditam urbem Romam pessumum facinus patratum
foret. quia nondum frequentes armati convenerant, ea res
consilium diremit.

19. Postea Piso in citeriorem Hispaniam quaestor pro
praetore missus est, adnitente Crasso, quod eum infestum
inimicum Gn. Pompeio cognoverat. neque tamen senatus

