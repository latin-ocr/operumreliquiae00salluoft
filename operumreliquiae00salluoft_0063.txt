CATl LINA. 17

publicum alebat. quo minus mirandum est homines egen-
tis, malis moribus, maxuma spe, rei publicae iuxta ac
sibi consuluisse. praeterea quorum victoria Sullae paren.-
tes proscripti, bona erepta, ius libertatis inminutum erat,
haud sane alio animo belli eventum expectabant. ad hoc
quicunque aliarum atque senatus partium erant, contur—
bari rem publicam quam minus valere ipsi malebant. id
adeo malum multos post annos in civitatem reverterat.

38. Nam postquam Gn. Pompeio et M. Crasso con-
'sulibus tribunicia potestas restituta est, homines adule-
scentes, summam potestatem nacti, quibus aetas animus-
que ferox erat, coepere senatum 'criminando plebem ex-
agitare, dein largiundo atque pollicitando magis incendere3
ita ipsi clari potentesque fieri. contra eos summa ope ni-
tebatur pleraque nobilitas senatus specie pro sua magni-
tudine. namque uti paucis verum absolvam, post illa
tempora quicunque rem publicam agitavere, honestis no-
minibus, alii sicuti populi iura defenderent, pars quo
senatus auctoritas maxuma foret, bonum publicum simu-
lantes, pro sua quisque potentia certabant; neque illis
modestia. neque modus contentionis erat3 utrique victoriam
crudeliter exercebant.

39. Sed postquam Gn. Pompeius ad bellum maritu-
mum atque Mithridaticum missus est, plebis opes inmi-
nutae, paucorum potentia crevit. hi magistratus, provin-
cias, aliaque omnia tenere, ipsi innoxii, florentes, sine
metu aetatem agere, ceterosque iudiciis terrere, quo ple-
bem in magistratu placidius tractarent. sed ubi primum
dubiis rebus novandi spes oblata est, vetus certamen
animos eorum arrexit. quodsi primo proelio Catilina su-
perior aut aequa manu discessisset, profecto magna clades
atquc calamitas rem publicam oppressisset3 neque illis,
qui victoriam adepti forent, (liutius ea uti licuisset, quin
defessis et exsanguibus ceteris qui plus posset imperium
atque libertatem extorqueret. fuere tamen extra coniura-
tionem complures, qui ad Catilinam initio profecti sunt3
in his erat A. Fulvius, senatoris filius, quem retractum
ex itinere parens necari iussit. isdem temporibus Romae
Lentulus, sicuti Catilina praeceperat, quoscunque moribus
aut fortuna novis rebus idoncos credebat, aut per se aut
per alios sollieitabat, neque solum civis, sed quoiusque
modi genus hominum, quod modo bello usui foret.

40. Igitur P. Umbreno cuidam negotium dat, uti le-
gatos Allobrogum requirat eosque, si possit, inpellat ad

Salustius. 2

