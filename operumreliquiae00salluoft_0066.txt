20 G. SALUSTI CRISPI

rem omnem aperit, quoius gratia mittebantur, cetera, uti
facto opus sit, ita agant, permittit. illi, homines militares,
sine tumultu praesidiis conlocatis, sicuti praeceptum erat,
occulte pontem obsidunt. postquam ad id loci legati cum
Volturcio venerunt et simul utrimque clamor exortus est,
Galli, cito cognito consilio, sine mora praetoribus se tra-
dunt. Volturcius primo cohortatus ceteros gladio se a
multitudine defendit, deinde ubi a legatis desertus est,
multa prius de salute sua Pomptinum obtestatus, quod
notus ei erat, postremo timidus ac vitae diffidens velut
hostibus sese praetoribus dedit.

46, Quibus rebus confectis omnia propere per nun-
tios consuli declarantur. at illum ingens cura atque lae-
titia simul occupavere3 nam laetabatur intellegens con-
iuratione patefacta civitatem periculis ereptam esse, porro
autem anxius erat, dubitans, in maxumo scelere tantis
civibus deprehensis, quid facto opus esset3 poenam illo-
rum sibi oneri, inpunitatem perdundae rei publicae fore
credebat. igitur confirmato animo vocari ad sese iubet
Lentulum, Cethegum, Statilium, Gabinium, item quen-
dam Caeparium Terracinensem, qui in Apuliam ad con-
citanda servitia proficisci parabat. ceteri sine mora veni-

unt: Caeparius paulo ante domo egressus cognito indicio â€œ

[ex urbe] profugerat. consul Lentulum, quod praetor
erat, ipse manu tenens in senatum perdueit3 reliquos cum
custodibus in aedem Concordiae venire iubet. eo senatum
advocat, magnaque frequentia eius ordinis Volturcium
eum legatis introducit, Flaccum praetorem scrinium cum
litteris, quas a legatis acceperat, eodem adferre iubet.
47. Volturcius interrogatus de itinere, de litteris, po-
stremo quid aut qua de causa consili habuisset, primo
fingere alia, dissimulare de coniuratione3 post, ubi fide
publiea dicere iussus est, omnia, uti gesta erant, aperit
docetque se paucis ante dicbus a Gabinio et Caepario
socium adscitum nihil amplius seire quam lcgatos3 tan-
tummodoaudire solitum ex Gabinio, P. Autronium, Ser.
Sullam, L. Vargunteium, multos praeterea in ca coniura-
tione esse. eadem Galli fatentur ac Lentulum dissimulan-
tcm coarguunt praeter litteras sermonibus, quos ille habere
solitus erat: ex libris Sibyllinis regnum Romae tribus Cor-
neliis portendi3 Cinnam atque Sullam antea, se tertium
csse, quoi fatum foret urbis potiri3 praeterea ab incenso
Capitolio illum esse vigesimum annum, quem saepe ex
prodigiis haruspices respondissent bello civili cruentum

