48 G. SALUSTI CRISPI

citatem facti leniebant. ac ni G. Memmius, tribunus ple-
bis designatus, vir acer et infestus potentiae nobilitatis,
populum Romanum edocuisset id agi, ut per paucos factio-
sos Iugurthae scelus condonaretur, profecto omnis invidia
prolatandis consultationibus dilapsa foret: tanta vis gratiae
atque pecuniae regis erat. sed ubi senatus delicti conscien-
tia populum timet, lege Sempronia provinciae futuris con-
sulibus Numidia atque Italia decretae ; consules declarati
P. Scipio Nasica, L. Bestia Calpurnius3 Calpurnio Numi-
dia, Scipioni Italia obvenit3 deinde exercitus, qui in Afri-
cam portaretur, scribitur3 stipendium aliaque, quae bello
usui forent, decernuntur.

28. At Iugurtha, contra spem nuntio accepto, quippe
quoi Romae onmia venum ire in animo haeserat, filium et
cum eo duos familiaris ad senatum legatos mittit, hisque
ut illis, quos Hiempsale interfecto miserat, praecipit, omnis
mortalis pecunia adgrediantur. qui postquam Romam ad-
ventabant, senatus aBestia. consultus est, placeretne lega-
tos Iugurthae recipi moenibus ; hique decrevere, nisi re-
gnum ipsumque deditum venissent, uti in diebus proxumis
decem Italia decederent. consul Numidis ex senati decreto
nuntiari iubet3 ita infectis rebus illi domum discedunt.
interim Calpurnius parato exercitu legat sibi homines·
nobilis, factiosos, quorum auctoritate, quae deliquisset,
munita fore sperabat3 in quis fuit Scaurus, quoius de na-
tura et habitu supra memoravimus. nam in consule nostro
multae bonaeque artes animi et corporis erant, quas omnis
avaritia praepediebat3 patiens laborum, acri ingenio, satis
providens, belli haud ignarus, firmissumus contra pericula
et insidias. sed legiones per Italiam Rhegium atque inde
Siciliam, porro ex Sicilia in Africam transvectae. igitur
initio acriter Calpurnius paratis commeatibus Numidiam
ingressus est, multosque mortalis et urbis aliquot pu·
gnando cepit.

29. Sed ubi Iugurtha pcr legatos pecunia temptare
bellique quod administrabat asperitatem ostendere coepit,
animus aeger avaritia facile convorsus est. ceterum socius
ct administer omnium consiliorum adsumitur Scaurus, qui
tametsi a principio, plerisque ex factione eius conruptis,
acerrume regem inpugnavcrat, tamen magnitudine pecu-
niae a bono honestoque in pravum abstractus est. scd
Iugurtha primum tantummodo belli moram redimebat,
existumans sese aliquid interim Romae pretio aut gratia
effecturum3 postca vero quam participem negoti Scaurum

