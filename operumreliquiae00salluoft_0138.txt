92 G. SALUSTI CRISPI

rasse regem et Iugurthae scelere lapsum deprecati
sunt, amicitiam et foedus petentibus hoc modo responde-
tur: „Senatus et populus Romanus benefici et iniuriae
memor 6556 solet. ceterum Boccho, quoniam poenitet,
delicti gratiam facit3 foedus et amicitia dabuntur, quom
meruerit.“

105. Quis rebus cognitis Bocchus per litteras a Ma-
rio petivit, uti Sullam ad se mitteret, quoius arbitratu de
conmunibus negotiis consuleretur. is missus cum prae-
sidio equitum atque peditum, item funditorum Baleariumg
praeterea iere sagittarii et cohors Peligna cum velitaribus
armis, itineris properandi eausa, neque his secus atque
aliis armis advorsum tela hostium, quod ea levia sunt,
muniti. sed in itinere quinto denique die Volux, filius
Bocchi, repente in campis patentibus cum mille non am-
plius equitibus sese ostendit, qui temere et effuse euntes
Sullae aliisque omnibus et numerum ampliorem vero et
hostilem metum efficiebant. igitur se quisque expedire,
arma atque tela temptare, intendere, timor aliquantus,'
sed spes amplior, quippe victoribus, et advorsum 605,
quos saepe vicerant. interim equites exploratum praemissi
rem uti erat quietam nuntiant. ῃ

106. Volux adveniens quaestorem adpellat dicitque
se a patre Boccho obviam illis simul et praesidio missum.
deinde eum et proxumum diem sine metu coniuncti eunt.
post ubi castra locata et diei vesper erat, repente Maurus
incerto voltu, pavens ad Sullam adcurrit dicitque sibi ex
speculatoribus cognitum, Iugurtham haud procul abesse3
simul, uti noctu clam secum profugeret, rogat atque hor-
tatur. ille animo feroci negat se totiens fusum Numidam
perti1nescere3 virtuti suorum satis credere3 etiamsi certa
pestis adesset, mansurum potius quam proditis, quos
ducebat, turpi fuga incertae ac forsitan post paulo morbo
interiturae vitae parceret. ceterum ab eodem monitus, uti
noctu proficiscerentur, eonsilium adprobat, ac statim mi-
lites caenatos esse, in castris ignis quam creberrumos
fieri, dein prima vigilia silentio egredi iubet. iamque
nocturno itinere fessis omnibus Sulla pariter cum ortu
solis castra metabatur, quom equites Mauri nuntiant Iu-
gurtham circiter duum milium intervallo ante cos conse-
disse. quod postquam auditum est, tum vero ingens
metus nostros invadit3 credere sc proditos a Voluce ct
insidiis circumventos. ac fuere, qui dicerent manu vin-

