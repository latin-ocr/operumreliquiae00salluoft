56 G. SALUS'I'I CRISPI

docuimus, inter laetitiam plebis et suorum fugam, trepida
etiamtum civitate, quom ex Mamili rogatione tres quaesi«
tores rogarentur, effecerat, uti ipse in eo numero creare-
tur. sed quaestio exercita aspere violenterque ex rumore
et lubidine plebis3 ut saepe nobilitatem, sic ea tempestate
plebem ex secundis rebus insolentia ceperat.

41. Ceterum mos partium popularium et senatus fa-
ctionum, ae deinde omnium malarum artium paucis ante
annis Romae ortus est otio atque abundantia earum rerum,
quae prima mortales ducunt. nam ante Karthaginem de-
letam populus et senatus Romanus placide modesteque
inter se rem publicam tractabant, neque gloriae neque
dominationis certamen inter civis erat; metus hostilis in
bonis artibus civitatem retinebat. sed ubi illa formido
mentibus decessit, scilicet ea, quae res secundae amant,
lascivia atque superbia incessere. ita, quod in advorsis
rebus optaverant otium, postquam adepti sunt, asperius
acerbiusque fit. namque coepere nobilitas dignitatem, po-
pulus libertatem in lubidinem vortere, sibi quisque ducere,
trahere, rapere. ita omnia in duas partis abstracta sunt,
res publica, quae media fuerat, dilacerata. ceterum no-
bilitas factione magis pollebat, plebis vis soluta atque
dispersa in multitudine minus poterat. paucorum arbitrio.
belli domique agitabatur, penes eosdem aerarium, provin-
ciae, magistratus, gloriae triumphique erant3 populus mi-
litia atque inopia urguebatur-3 praedas bellicas imperatores
cum paucis diripiebant, interea parentes aut parvi liberi
militum, uti quisque potentiori confinis erat, sedibus pel-
lebantur. ita eum potentia avaritia sine modo modestiaque
invadere, polluere et vastare omnia, nihil pensi neque
saneti habere, quoad semet ipsam praecipitavit. nam ubi
primum ex nobilitate reperti sunt, qui „veram gloriam in-
iustae potentiae anteponerent, moveri civitas et dissensio
civilis quasi permixtio terrae oriri eoepit.

42. Nam postquam Tiberius et G. Gracchus, quorum
maiores Punico atque aliis bellis multum rei publicae ad-
diderant, vindicare plebem in libertatem et paucorum
scelera patefacere coepere, nobilitas noxia atque eo per-
culsa modo per socios ac nomen Latinum, interdum per
equites Romanos, quos spes societatis a plebe dimoverat,
Gracchorum actionibus obviam ierat, ct primo Tiberium,
dein paucos post annos eadem ingredientem Gaium, tri-
bunum alterum, alterum triumvirum coloniis deducundis,
eum M. Fulvio Flacco ferro necaverat. et sane Gracchis

