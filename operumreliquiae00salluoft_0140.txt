94 Gr. SALU STI CRISPI

109. Igitur Sulla respondit, pauca coram Aspare lo-
cuturum, cetera occulte aut nullo aut quam paucissumis
praesentibus3 simul edocet, quae sibi responderentur.
postquam sicuti voluerat congressi, dicit se missum a
consule venisse quaesitum ab eo, pacem an bellum agita-
turus foret. tum rex, uti praeceptum fuerat, post diem
decumum redire iubet, ac nihil etiamnunc decrevisse, sed
illo die responsurum. dein ambo in sua castra digressi.
sed ubi plerumque noctis processit, Sulla a Boccho oc-
culte accersitur3 ab utroque tantummodo fidi interpretes
adhibentur, praeterea Dabar internuntius, sanctus vir et
ex sententia ambobus. ac statim sic rex incipit.

110. „Numquam ego ratus sum fore, uti rex maxu-
mus in hac terra et omnium, quos novi, privato homini
gratiam deberem. et mehercule, Sulla, ante te cognitum
multis orantibus, aliis ultro egomet opem tuli, nullius in-
digus. id inminutum, quod ceteri dolere solent, ego lae-
tor3 fuerit mihi eguisse aliquando [pretium] amicitiae
tuae, qua apud animum mcum nihil carius est. id
adeo experiri licet: arma, viros, pecuniam, postremo
quidquid animo lubet, sume, utere ; et quoad vivis, num-
quam [tibi] redditam gratiam putaveris3 semper apud me
integra erit3 denique nihil me sciente frustra voles. nam, ’
ut ego aestumo, regem armis quam munificentia vinci
minus flagitiosum est. ceterum de re publica vostra,
quoius curator huc missus es, paucis accipe. bellum ego
populo Romano neque feci neque factum umquam volui:
at finis meos advorsum armatos armis tutatus sum. id
omitto, quando vobis ita placet; gerite quod voltis cum
Iugurtha bellum. ego flumen Mulucham, quod inter me
et Micipsam fuit, non egrediar neque id intrare Iugur-
tham sinam. praeterea si quid meque vobisque dignum
petiveris, haud repulsus abibis.“

111. Ad ea Sulla pro se breviter et modice, de pace
et de conmunibus rebus multis disseruit. denique regi
patefecit, „quod polliccatur, senatum et populum Roma-
num, quoniam amplius armis valuissent, non in gratiam
habituros; faciundum aliquid, quod illorum magis quam
sua rettulisse videretur; id adeo in promptu esse, quo-
niam Iugurthae copiam habcrct3 quem si Romanis tradi-
disset, fore, ut illi plurumum dcbcrctur3 amicitiam, soe-
dus, Numidiae partem, quam nunc peteret, tunc ultro
adventuram.“ rex primo negitare3 adfinitatem, cognatio-

