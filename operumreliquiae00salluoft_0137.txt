BELLUM IUGURTHINUM. 91

et Manli, metuens id, quod parabatur, donis conru-
perat.

103. Marius interea, exercitu in hibernaculis conpo-
sito, cum expeditis cohortibus ct parte equitatus profici-
scitur in loca sola, obsessum turrim regiam, quo Iugurtha
perfugas omnis praesidium inposuerat. tum rursus Bocchus
feliciter seu reputando, quae sibi duobus proeliis venerant,
seu admonitus ab aliis amicis, quos inconruptos Iugurtha
reliquerat, ex omni copia necessariorum quinque delegit,

· quorum et fides cognita et ingenia validissuma erant. eos

ad Marium, ac deinde, si placeat, Romam legatos ire iu-
bet, agendarum rerum et quocunque modo belli conpo-
nendi licentiam ipsis permittit. illi mature ad hiberna
Romanorum proficiscuntur, deinde in itinere a Gaetulis
latronibus circumventi spoliatique, pavidi, sine decore ad
Sullam profugiunt, quem consul in expeditionem profi-
ciscens pro praetore reliquerat. eos ille non pro vanis
hostibus, uti meriti erant, sed adcurate ac liberaliter ha-
buit ; qua re barbari et famam Romanorum avaritiae fal-
sam et Sullam ob munificentiam in sese amicum rati.
nam etiamtum largitio multis ignota erat3 munificus nemo
putabatur nisi pariter volens, dona onmia in benignitate
habebantur. igitur quaestori mandata Bocchi patefaciunt3
simul ab eo petunt, uti fautor consultorque sibi adsit3
copias, fidem, magnitudinem regis sui et alia, quae aut
utilia aut benevolentiae esse credebant, oratione extollunt ;
deinde Sulla omnia pollicito, docti, quo modo apud Ma-
rium, item apud senatum verba facerent, circiter dies
quadraginta ibidem operiuntur.

104. Marius postquam infecto, quo intenderat, nego-
tio Cirtam redit, de adventu legatorum certior factuS,
illosque et Sullam venire iubet, item L. Bellienum prae-
torem Utica, praeterea omnis undique senatorii ordinis,
quibuscum mandata Bocchi cognoscit. legatis potestas
eundi Romam fit ab consule 3 interea induciae postulaban-
tur. ea Sullae et plerisque placuere3 pauci ferocius de-
cernunt, scilicet ignari humanarum rerum, quae fluxae et
mobiles semper in advorsa mutantur. ceterum Mauri,
inpetratis omnibus, tres Romam profecti cum Gn.
Octavio Rusone, qui quaestor stipendium in Africam
portaverat3 duo ad regem redeunt. ex his Bocchus
quom cetera, tum maxume benignitatem et studium Sul-
lae lubens accepit. Romae legatis eius, postquam cr-

