CATILINA. 13

ronem ac de inproviso domi suae inparatum confodere.
Curius ubi intellegit, quantum periculum consuli inpen-
‹lcat, propere per Fulviam Ciceroni dolum, qui parabatur,
enuntiat. ita illi ianua prohibiti tantum facinus frustra
susceperant. interea Manlius in Etruria plebem sollicitare,
egestate simul ac dolore iniuriae novarum rerum cupidam,
quod Sullae dominatione agros bonaque omnia amiserat,
praeterea latrones quoiusque generis, quorum in ea regione
magna copia erat, nonnullos ex Sullanis coloniis, quibus
· lubido atque luxuria ex magnis rapinis nihil reliqui fecerant.

29. Ea quom Ciceroni nuntiarentur, ancipiti malo per-
motus, quod neque urbem ab insidiis privato consilio lon-
gius tueri poterat, neque exercitus Manli quantus aut quo
consilio foret satis compertum habebat, rem ad senatum
refert, iam antea volgi rumoribus exagitatam. itaque, quod
plerumque in atroci negotio solet, senatus decrevit, darent
operam consules, ne quid res publica detrimenti caperet.
ea potestas per senatum more Romano magistratui maxuma
permittitur, exercitum parare, bellum gerere, coercere omni-
bus modis socios atque civis, domi militiaeque imperium
atque iudicium summum habere3 aliter sine populi iussu
nulli earum rerum consuli ius est.

30. Post paucos dies L. Saenius senator in senatu
litteras recitavit, quas Faesulis adlatas sibi dicebat, in
quibus scriptum erat, G. Manlium arma cepisse cum
magna multitudine ante diem VI. kalendas Novembris.
simul, id quod in tali re solet, alii portenta atque prodigia
nuntiabant, alii conventus fieri, arma portari, Capuae at-
que in Apulia servile bellum moveri. igitur senati decreto
Q. Marcius Rex Faesulas, Q. Metellus Creticus in Apuliam
circumque ea loca missi3 hi utrique ad urbem imperatores
erant, inpediti ne triumpharent calumnia paucorum, quibus
onmia honesta atque inhonesta vendere mos erat. sed prae—
tores Q. Pompeius Rufus Capuam, Q. Metellus Celer in
agrum Picenum3 hisque permissum, uti pro tempore atque
periculo exercitum compararent. ad hoc, si quis indica-
visset de coniuratione, quae contra rem publicam facta
erat, praemium servo libertatem et sestertia centum, libero
inpunitatem eius rei et sestertia ducenta3 itemque decre-
vere, uti gladiatoriae familiae Capuam et in cetera muni—
cipia distribuerentur pro quoiusque opibus, Romae per to-
tam urbem vigiliae haberentur, iisque minores magistratus
praeessent.

31. Quibus rebus permota civitas atque inmutata urbis

